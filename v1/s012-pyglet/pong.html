<html>

    <head>
        <meta charset="utf-8">
        <title>PyLadies 12-02 – Pong</title>

        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
    </head>

    <body class="no-reveal">

        <div class="container">
            <div class="no-reveal header">
                <div style="text-align:center;">
                    <img src="pong.png">
                </div>
                <h3 class="text-muted" id="show-all">PyLadies Praha</h3>
            </div>
            <div class="row stuff">
                <section class="col-lg-12">
                    <h1>Pong</h1>
                    <div>
                        Dnes si prohloubíme znalosti programování grafických aplikací,
                        které jsme získali na <a href="pyglet.html">minulé hodině</a>,
                        na reálném problému.
                    </div>
                    <div>
                        Naprogramujeme si s pomocí knihovny <a href="pyglet.html">Pyglet</a>
                        jednu z prvních videoher <a href="https://en.wikipedia.org/wiki/Pong">Pong</a>.
                        Pong vydala společnost <a href="https://en.wikipedia.org/wiki/Atari,_Inc.">Atari</a>
                        jako svůj první titul v roce 1972 a odstartovala tak boom herního průmyslu.
                    </div>
                </section>
                <section class="col-lg-12">
                    <h2>Konstanty a stav hry</h2>
                    <div>
                        Hra Pong má jednoduchá pravidla. Musíme je ale umět
                        vyjádřit v Pythonu a to není úplně jednoduché. 
                        Pojdmě si srovnat v hlavě, co ve hře máme.
                        <ol>
                            <li>Hrací pole ve tvaru obdélníku s půlící čárou.</li>
                            <li>Míček létající určitou rychlostí po hracím poli.</li>
                            <li>Dvě pálky pohybující se vertikálně na krajích pole.</li>
                            <li>Dvě počítadla skóre.</li>
                        </ol>
                        Hra bude pro 2 hráče, nebudeme programovat chování počítače.
                        Každý z hráčů může ovládat svou pálku stiskem kláves.
                        Jeden hráč šipkou nahoru a šipkou dolů a druhý hráč klávesami
                        W a S.

                        Stav hry dokážeme v Pythonu vyjádřit pomocí proměnných
                        a konstant. To dává smysl, protože některé
                        věci se ve hře mění (poloha pálek, poloha míčku, rychlost míčku, skóre)
                        a některé ne (velikost hrací plochy, velikost pálek a
                        míčku, pálek a míčku, poloha a velikost počítadel skóre). 
                        Ze složitějších datových struktur použijeme seznam
                        (list, ten už známe) a množinu (set), která je velmi podobná
                        matematické množině. Zjednodušeně je to seznam, který se
                        nestará o pořadí a stejné prvky v něm mohou být právě jednou.
                    </div>
                    <div class="note">
                        <div>
                            Možná přemýšlíš nad tím, v jakých jednotkách můžeme měřit
                            vzdálenost a rychlost v takovéto hře na počítači.
                            Na obrazovce je nešikovné měřit vzdálenost např.
                            v centimetrech. Nicméně každá obrazovka se skládá
                            z jednotlivých svítících bodů tzn. <strong>pixelů</strong>.
                            V grafické aplikaci jako je Pong můžeme tedy měřit
                            vzdálenost dvou míst na obrazovce jako počet pixelů
                            mezi těmito dvěma místy. Souřadný systém Pygletu
                            je založený právě na pixelech, přičemž pixel se
                            souřadnicemi [0, 0] je na obrazovce vlevo dole.
                            Rychlost můžeme jednoduše měřit v pixelech za sekundu.
                        </div>
                    </div>
                    <div>
                        Založte si nový skript. Společně nadefinujeme 
                        <strong>konstanty</strong>, které 
                        budeme v tvorbě hry potřebovat. Normálně bychom
                        definovali konstanty postupně, až bychom je potřebovali,
                        ale pro jednoduchost to udělejme společně a najednou.
                        Ukážeme si na tom, jak začít převádět problém z reálného
                        světa do Pythonu.
<pre>
# Velikost okna (v pixelech)
SIRKA = 900
VYSKA = 600

VELIKOST_MICE = 20
TLOUSTKA_PALKY = 10
DELKA_PALKY = 100
RYCHLOST = 200  # v pixelech za sekundu
RYCHLOST_PALKY = RYCHLOST * 1.5  # taky v pixelech za sekundu

DELKA_PULICI_CARKY = 20
VELIKOST_FONTU = 42
ODSAZENI_TEXTU = 30
</pre>

                    </div>
                    <div>
                        Nyní nadefinujeme <strong>proměnné</strong>
                        potřebné v naší hře: poloha míčku, poloha pálek,
                        rychlost míče, stisknuté klávesy a skóre obou hráčů.
                        Budou to globální proměnné, za což by nás profesionální
                        programátor pokáral, ale nám to v tuhle chvíli ulehčí
                        práci.
<pre>
pozice_palek = [VYSKA // 2, VYSKA // 2]  # vertikalni pozice dvou palek
pozice_mice = [0, 0]  # x, y souradnice micku -- nastavene v reset()
rychlost_mice = [0, 0]  # x, y slozky rychlosti micku -- nastavene v reset()
stisknute_klavesy = set()  # sada stisknutych klaves
skore = [0, 0]  # skore dvou hracu
</pre>
                    </div>
                </section>                
                <section class="col-lg-12">
                    <h2>Vykreslení hrací plochy</h2>
                    <div>
                        Nejprve si v Pygletu otevřeme okno velikosti hrací plochy.
<pre>
import pyglet
...
window = pyglet.window.Window(width=SIRKA, height=VYSKA)
pyglet.app.run()  # vse je nastaveno, at zacne hra
</pre>
                        Než začneme dělat interaktivní část hry reagující na vstupy
                        od uživatele, je třeba umět vůbec vykreslit prvky na hrací
                        ploše. Podobně jako jsme v přechozí lekci měli funkci
                        <code>vykresli()</code>, která vykreslila hada, budeme mít
                        v Pongu funkci stejného jména, která vykreslí prvky na hrací
                        ploše.
                    </div>
                    <div> 
                        Většina z tvarů jsou obdélníky, takže nejprve
                        navrhněme funkci <code>nakresli_obdelnik</code>, která
                        dostane čtveřici souřadnic a pomocí modulu <code>gl</code>
                        z Pygletu vykreslí čtverec pomocí 2 trojúhelníků.
<pre>
from pyglet import gl
...
def nakresli_obdelnik(x1, y1, x2, y2):
    """Nakresli obdelnik na dane souradnice

    Nazorny diagram::

         y2 - +-----+
              |/////|
         y1 - +-----+
              :     :
             x1    x2
    """
    # Tady pouzijeme volani OpenGL, ktere je pro nas zatim asi nejjednodussi
    # na pouziti
    gl.glBegin(gl.GL_TRIANGLE_FAN)   # zacni kreslit spojene trojuhelniky
    gl.glVertex2f(int(x1), int(y1))  # vrchol A
    gl.glVertex2f(int(x1), int(y2))  # vrchol B
    gl.glVertex2f(int(x2), int(y2))  # vrchol C, nakresli trojuhelnik ABC
    gl.glVertex2f(int(x2), int(y1))  # vrchol D, nakresli trojuhelnik BCD
    # dalsi souradnice E by nakreslila trojuhelnik CDE, atd.
    gl.glEnd()  # ukonci kresleni trojuhelniku
</pre>
                    </div>
                    <div>
                        Teď začneme pracovat na funkci <code>vykresli()</code>
                        Nejprve ji vytvoř prázdnou a zaregistruj ji
                        v Pygletu na událost <code>on_draw</code>, jak jsme to 
                        dělali na minulé lekci. To znamená, že se tato funkce
                        zavolá pokaždé, když Pyglet překreslí okno. Pokud se
                        mezitím např. změnila poloha míčku, funkce ho vykreslí
                        o kousek jinde. Tím vlastně vytváříme dynamiku hry.
                        Analogicky jsme to dělali s hadem, tady máme jen víc
                        grafických prvků.
<pre>
...
def vykresli():
    """Vykresli stav hry"""
    gl.glClear(gl.GL_COLOR_BUFFER_BIT)  # smaz obsah okna (vybarvi na cerno)
    gl.glColor3f(1, 1, 1)  # nastav barvu kresleni na bilou

window = pyglet.window.Window(width=SIRKA, height=VYSKA)
window.push_handlers(
    on_draw=vykresli,  # na vykresleni okna pouzij funkci `vykresli`
)
pyglet.app.run()  # vse je nastaveno, at zacne hra
</pre>
                        Zatím máme v těle funkce jen volání, která vyčistí
                        plochu, do které kreslíme a nastaví barvu kreslení 
                        na bílou.
                    </div>
                    <div>
                        Teď zkus sama do funkce <code>vykresli()</code> přidat
                        vykreslení <strong>míčku</strong> na správné pozici,
                        kterou získáš z příslušné globální proměnné. Míček je
                        v našem případě jen malý čtvereček jehož velikost
                        máme uloženou v konstantě.
<details class="solution notes"><h4>Řešení</h4>
<pre>
def vykresli():
    ... 
    # Vykresleni micku
    nakresli_obdelnik(
        pozice_mice[0] - VELIKOST_MICE // 2,
        pozice_mice[1] - VELIKOST_MICE // 2,
        pozice_mice[0] + VELIKOST_MICE // 2,
        pozice_mice[1] + VELIKOST_MICE // 2,
    )
</pre>
</details>
                    </div>
                    <div>
                        Po míčku zkus vykreslit obě <strong>pálky</strong>.
                        V proměnné <code>pozice_palek</code> máme vertikální
                        polohu první a druhé pálky, ale horizontální poloha je
                        konstantní. Jaké souřadnice musíš předat funkci
                        <code>nakresli_obdelnik</code>, aby se pálka vykreslila
                        správně a na správném místě? Princip určení souřadnic
                        je podobný jako u vykreslení míčku.
<details class="solution notes"><h4>Řešení</h4>
<pre>
def vykresli():
    ...
    # palky - udelame si seznam souradnic palek, a pro kazdou dvojici souradnic
    # v tom seznamu palku vykreslime
    for x, y in [(0, pozice_palek[0]), (SIRKA, pozice_palek[1])]:
        nakresli_obdelnik(
            x - TLOUSTKA_PALKY,
            y - DELKA_PALKY // 2,
            x + TLOUSTKA_PALKY,
            y + DELKA_PALKY // 2,
        )
</pre>
</details>
                    </div>
                    <div>
                        Přehlednosti hry pomůže <strong>půlící čára</strong>
                        uprostřed. Jak ji ale namalovat?
                        Nebudeme vymýšlet zbytečné složitosti.
                        Namalujme ji jako sérii obdélníčků táhnoucích se odshora
                        dolů. Chce to jen vygenerovat seznam souřadnic,
                        které budou mít dostatečné rozestupy, a na každé
                        z nich vykreslit obdélníček. Kterou funkci z Pythonu
                        bys použila na získání tohoto seznamu souřadnic?
<details class="solution notes"><h4>Řešení</h4>
<pre>
def vykresli():
    ...
    # prerusovana pulici cara - slozena ze spousty malych obdelnicku
    for y in range(DELKA_PULICI_CARKY // 2, VYSKA, DELKA_PULICI_CARKY * 2):
        nakresli_obdelnik(
            SIRKA // 2 - 1,
            y,
            SIRKA // 2 + 1,
            y + DELKA_PULICI_CARKY
        )
</pre>
</details>
                    </div>
                    <div>
                        Co nám ještě chybí? <strong>Počítadlo skóre</strong>
                        pro oba hráče.
                        K tomu se musíme naučit vykreslovat v Pygletu text.
                        V Pygletu je modul <code>text</code>, který obsahuje
                        objekt Label (Nápis). Ten se hodí k vykreslení hodnoty
                        skóre. Objekt musíme nejdřív vytvořit. To uděláme 
                        kulatými závorkami za jménem objektu, jako bychom
                        volali funkci a uložíme si ho do proměnné:
                        <code>napis = Label()</code>. Normálně bychom objekt
                        vytvořili jen jednou a pak měnili jeho hodnotu, ale
                        pro jednoduchost vytvoříme vždy nový a celé to zabalíme
                        do funkce. V jejím závěru musíme na nadpisu zavolat
                        metodu <code>draw()</code>, jinak se nápis nevykreslí.

<pre>
def nakresli_text(text, x, y, pozice_x):
    """Nakresli dany text na danou pozici

    Argument ``pozice_x`` muze byt "left" nebo "right", udava na kterou stranu
    bude text zarovnany
    """
    napis = pyglet.text.Label(
        text,
        font_size=VELIKOST_FONTU,
        x=x, y=y, anchor_x=pozice_x
    )
    napis.draw()
</pre>
                        Teď zkus tuto funkci použít ve funkci <code>vykresli()</code>
                        k nakreslení skóre. K určení pozice textu použijte
                        konstanty SIRKA, VYSKA, ODSAZENI_TEXTU a VELIKOST_FONTU.
<details class="solution notes"><h4>Řešení</h4>
<pre>
def vykresli():
    ...
    # A nakonec vypiseme skore obou hracu
    nakresli_text(
        str(skore[0]),
        x=ODSAZENI_TEXTU,
        y=VYSKA - ODSAZENI_TEXTU - VELIKOST_FONTU,
        pozice_x='left',
    )

    nakresli_text(
        str(skore[1]),
        x=SIRKA - ODSAZENI_TEXTU,
        y=VYSKA - ODSAZENI_TEXTU - VELIKOST_FONTU,
        pozice_x='right',
    )

</pre>
</details>
                    </div>
                    <div>
                        Hurá, teď už máme vykreslené hrací pole. Pojďme ho 
                        rozhýbat.
                    </div>
                    
                </section>       
                <section>
                    <h2>Dynamika hry</h2>
                    <div>
                        Teď to začne být zajímavé. Nejdřív rozhýbeme pálky,
                        protože je to jednodušší, pak míček.
                    </div>

                    <h3>Vstup od uživatele</h3>
                    <div>
                        Potřebujeme pohybovat s pálkami podle vstupu od uživatele.
                        Dokud bude uživatel držet např. klávesu S, levá pálka
                        pojede dolů.
                        V Pygletu jsme se naučili pracovat s událostí
                        <code>on_text</code>, ta nám ale v tomto případě nebude stačit.
                        K realizaci pohybu pálek budeme potřebovat 2 typy událostí,
                        které ještě neznáme -
                        <code>on_key_press</code> a <code>on_key_release</code>.
                    </div>
                    <div>
                        Pyglet zavolá funkci registrovanou na událost <code>on_key_press</code>
                        stejně jako při vykreslování okna zavolal funkci <code>vykresli()</code>,
                        zaregistrovanou na události <code>on_draw</code>.
                        Přidáme právě stisknutou klávesu do množiny stisknutých
                        kláves v globální proměnné <code>stisknute_klavesy</code>
                        jako n-tici  <code>(směr, číslo pálky)</code>, např. tedy
                        <code>('nahoru', 0)</code>, což bude vyjadřovat, že levá
                        pálka má jet nahoru.
                        Při události <code>on_key_release</code> odebereme právě
                        stisknutou klávesu z množiny <code>stisknute_klavesy</code>.
                        Tím zajistíme, že v daný okamžik bude množina <code>stisknute_klavesy</code>
                        obsahovat všechny klávesy, které uživatel drží, a budeme
                        podle toho moct pohnout s pálkami.
                    </div>
                    <div>
                        Troufneš si napsat funkce <code>stisk_klavesy(symbol, modifikatory)</code>
                        a <code>pusteni_klavesy(symbol, modifikatory)</code>?
                        Poznamenejme, že do množiny <code>stisknute_klavesy</code>
                        můžeš přidat prvek metodou <code>add(prvek)</code> a pak
                        odebrat metodou <code>discard(prvek)</code>. Obě berou jako
                        argument prvek, který se má přidat nebo odstranit,
                        v našem případě konkrétní n-tici.
                    </div>
                    <div>
                        Budeš potřebovat zjistit, kterou klávesu uživatel stisknul.
                        Kód stisknuté klávesy předá Pyglet našim funkcím
                        v argumentu <code>symbol</code>. Je to ale nic neříkající
                        číslo. Z <code>pyglet.window</code> můžeš naimportovat
                        modul <code>key</code>, který obsahuje konstanty jednotlivých
                        kláves. Můžeš pak porovnat, zda symbol odpovídá např.
                        klávese šipka nahoru jako <code>symbol == key.UP</code>.
                    </div>
                    <div>
<details class="solution notes"><h4>Řešení</h4>
<pre>
from pyglet.window import key
...
def stisk_klavesy(symbol, modifikatory):
    if symbol == key.W:
        stisknute_klavesy.add(('nahoru', 0))
    if symbol == key.S:
        stisknute_klavesy.add(('dolu', 0))
    if symbol == key.UP:
        stisknute_klavesy.add(('nahoru', 1))
    if symbol == key.DOWN:
        stisknute_klavesy.add(('dolu', 1))


def pusteni_klavesy(symbol, modifikatory):
    if symbol == key.W:
        stisknute_klavesy.discard(('nahoru', 0))
    if symbol == key.S:
        stisknute_klavesy.discard(('dolu', 0))
    if symbol == key.UP:
        stisknute_klavesy.discard(('nahoru', 1))
    if symbol == key.DOWN:
        stisknute_klavesy.discard(('dolu', 1))
...
</pre>
</details>
                    </div>
                    <div class="note">
                        <div>
                            Proč vlastně používáme k odebrání n-tice metodu
                            <code>discard()</code> místo metody <code>remove()</code>,
                            kterou známe ze seznamů a množiny ji také mají?
                            Nezpůsobí totiž chybu, když se pokusíme odebrat
                            prvek, který v množině není. To by se mohlo stát, 
                            kdyby uživatel stiskl jednu z funkčních kláves
                            a teprve pak se přepnul do našeho okna a pak jí
                            pustil.
                        </div>
                    </div>
                    <div>
                        Zaregistruj si obě funkce na příslušné události:
<pre>
...
window = pyglet.window.Window(width=SIRKA, height=VYSKA)
window.push_handlers(
    on_draw=vykresli,  # na vykresleni okna pouzij funkci `vykresli`
    on_key_press=stisk_klavesy,
    on_key_release=pusteni_klavesy,
)
pyglet.app.run()
</pre>
                    </div>
                </section>
                <section>
                    <h3>Pohyb pálek</h3>
                    <div>
                        Když už jsme dokázali zpracovat vstup od uživatele,
                        můžeme podle něj pohnout s pálkami.
                        Pohyb předmětů budeme provádět ve funkci <code>obnov_stav(dt)</code>,
                        která bude registrována na tik hodin v Pygletu.
                        Argument <code>dt</code> je čas od posledního zavolání funkce
                        Pygletem.
<pre>
def obnov_stav(dt):
    for cislo_palky in (0, 1):
        # pohyb podle klaves (viz funkce `stisk_klavesy`)
        if ('nahoru', cislo_palky) in stisknute_klavesy:
            pozice_palek[cislo_palky] += RYCHLOST_PALKY * dt
        if ('dolu', cislo_palky) in stisknute_klavesy:
            pozice_palek[cislo_palky] -= RYCHLOST_PALKY * dt

        # dolni zarazka - kdyz je palka prilis dole, nastavime ji na minimum
        if pozice_palek[cislo_palky] < DELKA_PALKY / 2:
            pozice_palek[cislo_palky] = DELKA_PALKY / 2
        # horni zarazka - kdyz je palka prilis nahore, nastavime ji na maximum
        if pozice_palek[cislo_palky] > VYSKA - DELKA_PALKY / 2:
            pozice_palek[cislo_palky] = VYSKA - DELKA_PALKY / 2
</pre>
                        Podívejme se na tento kus kódu. Procházíme
                        v cyklu obě pálky a ptáme se, zda je v množině
                        stisknutých kláves n-tice reprezentující
                        pohyb dané pálky nahoru nebo dolů.
                        Když ano, <strong>pohneme pálkou</strong> v daném směru
                        (přičteme nebo odečteme od vertikální polohy pálky
                        změnu polohy, což je čas od posledního zavolání,
                        který známe, vynásobený rychlostí pálky nastavené
                        v konstantě).
                    </div>
                    <div>
                        V druhé části musíme zajistit, aby pálka <strong>nevyjela</strong>
                        z hracího pole. Z minulých hrátek s hadem víme,
                        že to se může stát velmi snadno. Pálku malujeme kolem 
                        jejího středu, což znamená, že když se pálka přiblíží na
                        na y-ovou pozici <code>DELKA_PALKY / 2</code>, začíná
                        překračovat dolní hranici hracího pole. V tom případě
                        její pozici zafixujeme na nejnižší možné souřadnici.
                        Analogicky to provedeme když se blíží hornímu okraji.
                    </div>
                    <div>
                        Zaregistruj vytvořenou funkci na tik hodin jako
<pre>
...
pyglet.clock.schedule(obnov_stav)
pyglet.app.run()
</pre>
a podívej se na výsledek.
                    </div>
                </section>
                <section>
                    <h3>Rozehrání</h3>
                    <div>
                        Než začneme míček odrážet od stěn, musíme ho nejprve
                        uvést do pohybu. Vystřelíme ho ze středu hrací plochy
                        do náhodného směru. Toto se také stane v momentě, kdy
                        jeden z hráčů skóruje a hra se rozehrává znovu.
                        Proto tohle rozehrání zabalíme do funkce <code>reset()</code>.
                        Zavolejte ji než se spustí hra.
                    </div>
                    <div>
                        Jak bude tato funkce vypadat?
                        Nejprve přesuň míček do středu hrací plochy nastavením
                        proměnné<code>pozice_mice</code>. Potom je třeba
                        simulovat hod mincí pomocí volání funkce
                        <code>random.randint(0, 1)</code>. Tím rozhodneme, zda 
                        se míček rozletí doprava nebo doleva.
                        Míček rozpohybujeme horizontálním směrem přičtením
                        požadované rychlosti k <code>rychlost_mice[0]</code>.
                        Ve vertikálním směru <code>rychlost_mice[1]</code>
                        se bude míček pohybovat zcela náhodně přičtením
                        náhodné rychlosti.
<details class="solution notes"><h4>Řešení</h4>
<pre>
import random
...
def reset():
    pozice_mice[0] = SIRKA // 2
    pozice_mice[1] = VYSKA // 2

    # x-ova rychlost - bud vpravo, nebo vlevo
    if random.randint(0, 1):
        rychlost_mice[0] = RYCHLOST
    else:
        rychlost_mice[0] = -RYCHLOST
    # y-ova rychlost - uplne nahodna
    rychlost_mice[1] = random.uniform(-1, 1) * RYCHLOST

# nastavit vychozi stav pro start hry
reset()
</pre>
</details>
                        Nic se zatím ale nestane, protože funkce
                        <code>obnov_stav(dt)</code> zatím nepracuje s 
                        se změnou rychlosti. Musíme v ní tedy nastavit proměnnou
                        <code>poloha_micku</code> podle současné rychlosti míčku
                        a času uplynulého od posledního zavolání funkce podle 
                        fyzikální vztahu <code>s = v * t</code>, tedy že dráha
                        je rovna rychlosti vynásobené časem. Přidej tedy do
                        funkce <code>obnov_stav(dt)</code> následující kód:
<pre>
def obnov_stav(dt):
    ...
    # POHYB MICKU
    pozice_mice[0] += rychlost_mice[0] * dt
    pozice_mice[1] += rychlost_mice[1] * dt
</pre>
                        Zkuste, co se teď stane při spuštění hry.
                        Míček by měl vyletět pokaždé do jiného směru. 
                    </div>
                </section>
                <section>
                    <h3>Odrážení míčku</h3>
                    <div>
                        Míček nám teď nekontrolovaně vyletí z hřiště.
                        Musíme tedy zařídit, aby se odrážel od stěn.
                        Jelikož úhel dopadu se rovná úhlu odrazu,
                        stačí otočit znaménko y-ové složky rychlosti.
                        Do funkce <code>obnov_stav(dt)</code> musíme
                        přidat kontroly na polohu míčku a případně
                        změnit jeho směr, pokud je moc nízko nebo moc
                        vysoko.
<pre>
def obnov_stav(dt):
    ...
    # Odraz micku od sten
    if pozice_mice[1] < VELIKOST_MICE // 2:
        rychlost_mice[1] = abs(rychlost_mice[1])
    if pozice_mice[1] > VYSKA - VELIKOST_MICE // 2:
        rychlost_mice[1] = -abs(rychlost_mice[1])
</pre>
                    </div>
                    <div>
                        Teď nám zbývá odraz od pálky, případně resetování
                        hry, pokud míček padne mimo pálku jednoho hráče a
                        ten druhý tak získá bod. Opět tedy budeme přidávat
                        kód do funkce <code>obnov_stav(dt)</code>.
                    </div>
                    <div>
                        Prvním krokem je poznamenání mezí na y-ové ose,
                        kde se musí míček nacházet, aby byl úspěšně odražen -
                        to je mezi horním a dolním koncem pálky:
<pre>
def obnov_stav(dt):
    ...
    palka_min = pozice_mice[1] - VELIKOST_MICE / 2 - DELKA_PALKY / 2
    palka_max = pozice_mice[1] + VELIKOST_MICE / 2 + DELKA_PALKY / 2
</pre>
                        Nyní když míček narazí do pravé nebo levé stěny
                        se umíme zeptat, zda máme je pálka na správné pozici
                        a my máme <strong>odrazit</strong> míček nebo zda hráč
                        prohrál kolo a my máme přičíst jeho soupeři bod a 
                        <strong>restartovat hru</strong>.
<pre>
def obnov_stav(dt):
    ...
    # odrazeni vlevo
    if pozice_mice[0] < TLOUSTKA_PALKY + VELIKOST_MICE / 2:
        if palka_min < pozice_palek[0] < palka_max:
            # palka je na spravnem miste, odrazime micek
            rychlost_mice[0] = abs(rychlost_mice[0])
        else:
            # palka je jinde nez ma byt, hrac prohral
            skore[1] += 1
            reset()

    # odrazeni vpravo
    if pozice_mice[0] > SIRKA - (TLOUSTKA_PALKY + VELIKOST_MICE / 2):
        if palka_min < pozice_palek[1] < palka_max:
            rychlost_mice[0] = -abs(rychlost_mice[0])
        else:
            skore[0] += 1
            reset()
</pre>
                    </div>
                </section>
                <section>
                    <h2>Závěr</h2>
                    <div>
                        Hurá, prokousali jsme se k zdárnému konci Pongu.
                        Máš teď plně funkční interaktivní grafickou
                        hru zakládající se na reálné předloze:)
                    </div>
                </section>
            </div>
            <div class="no-reveal footer">
                <div>pro PyLadies Praha napsal Oskar Hollmann s použitím kódu Petra Viktorina, 2016</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
            </div>
        </div>

        <script src="../reveal.js/lib/js/head.min.js"></script>
        <script type="text/javascript" src="../js/solutions.js"></script>

    </body>
</html>
