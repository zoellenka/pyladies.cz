<html>

    <head>
        <meta charset="utf-8">
        <title>PyLadies 11-02 – JSON</title>

        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
    </head>

    <body class="no-reveal">

        <div class="container">
            <div class="no-reveal header">
                <h3 class="text-muted" id="show-all">PyLadies Brno</h3>
            </div>
            <div class="row stuff">
                <section class="col-lg-12">
                    <h1>JSON</h1>
                    <div>
                        Existují i jiné programovací jazyky než Python.
                    </div>
                    <div>
                        Ostatní jazyky neumí pracovat s Pythoními hodnotami.
                        Budeme-li se chtít s takovými programy „domluvit” –
                        předat jim nějaké informace ke zpracování,
                        nebo od nich dostat výsledky –
                        musíme informace předávat v nějaké zjednodušené podobě.
                    </div>
                    <h2>Typy</h2>
                    <div>
                        Většina programovacích jazyků má nějaká čísla,
                        nějaký druh seznamů,
                        nějakou odrůdu řetězců, a nějakou variaci na slovníky
                        (nebo několik způsobů jak slovníky vytvořit).
                        Dále má spousta jazyků způsob, jak zapsat
                        <code>True</code>, <code>False</code>
                        a <code>None</code>.
                    </div>
                    <div>
                        Tyhle základní typy většinou stačí na předání
                        jakékoli informace v rozumně čitelné podobě,
                        i když ne ve všech jazycích mají přesné ekvivalenty
                        (třeba samotný Python má dva základní druhy čísel –
                        <code>int</code> a <code>float</code>).
                        Často se proto v komunikaci omezíme na ně.
                    </div>
                    <h2>Kódování dat</h2>
                    <div>
                        Další problém je přenos dat:
                        abychom mohly informace zapsat na disk nebo přenést
                        přes Internet, musíme je převést na sekvenci
                        <em>bytů</em> (čísel od 0 do 255).
                        Zjednodušeně řečeno, musíme je převést na řetězec.
                    </div>
                    <div>
                        Existuje spousta způsobů, jak zakódovat data.
                        Každý způsob se snaží najít vhodnou rovnováhu mezi
                        čitelností pro lidi/počítače, délkou zápisu,
                        bezpečností, možnostmi a rozšířitelností.
                        My už známe syntaxi Pythonu:
                    </div>
<pre>
{
    'jméno': 'Anna',
    'město': 'Brno',
    'jazyky': ['čeština', 'angličtina', 'Python'],
    'věk': 26,
}
</pre>
                    <div>
                        Jiný způsob zápisu dat je
                        <a href="http://www.yaml.org/">YAML</a>:
                    </div>
<pre>
jméno: Anna
město: Brno
jazyky:
  - čeština
  - angličtina
  - Python
věk: 26
</pre>
                    <div>
                        Nebo třeba
                        <a href="http://en.wikipedia.org/wiki/Bencode">Bencode</a>:
                    </div>
<pre>
d6:jazykyl9:čeština11:angličtina6:Pythone4:věki26e6:město4:Brno6:jméno4:Annae
</pre>
                    <div>
                        Existují i netextové formáty, jako
                        <a href="https://docs.python.org/3/library/pickle.html">Pickle 3</a>:
                    </div>
<pre>
}q(XjmÃ©noqXAnnaqXmÄtoqXBrnoqXjazykyq]q(X       ÄeÅ¡tinaqX
                                                          angliÄtinaXPythonq       eXvÄq
K▒u.
</pre>
                    <div>
                        A nakonec uvedu <a href="http://json.org/">JSON</a>
                        (z angl. <em>Javascript Object Notation</em>
                        „zápis Javascriptových objektů”),
                        který se pro svou jednoduchost rozšířil na Internetu
                        nejvíc:
                    </div>
<pre>
{
  "jméno": "Anna",
  "město": "Brno",
  "jazyky": ["čeština", "angličtina", "Python"],
  "věk": 26
}
</pre>
                    <div class="note">
                        Pozor na to, že ačkoli JSON vypadá podobně jako zápis
                        v Pythonu, je to jiný formát s vlastními pravidly.
                        Nezaměňuj je!
                        <br>
                        Aspoň ze začátku nedoporučuji JSON psát ručně;
                        nech na počítači, aby dal na správné místo správné
                        čárky a uvozovky.
                    </div>
                    <h2>JSON v Pythonu</h2>
                    <div>
                        Kódování objektů v JSONu je jednoduché:
                        existuje modul <code>json</code>,
                        jehož metoda <code>loads</code> načte data z řetězce:
                    </div>
<pre>
import json

json_retezec = """
    {
      "jméno": "Anna",
      "město": "Brno",
      "jazyky": ["čeština", "angličtina", "Python"],
      "věk": 26
    }
"""

data = json.loads(json_retezec)
print(data)
print(data['město'])
</pre>
                    <div>
                        A pak tu je metoda <code>dumps</code>,
                        která naopak daná data zakóduje, a vrátí řetězec:
                    </div>
<pre>
>>> print(json.dumps(data))
{"v\u011bk": 26, "jm\u00e9no": "Anna", "jazyky": ["\u010de\u0161tina", "angli\u010dtina", "Python"], "m\u011bsto": "Brno"}
</pre>
                    <div>
                        To, co vrátí jednoduché zavolání
                        <code>dumps(data)</code> je vhodné pro počítačové
                        zpracování;
                        má-li výsledná data číst člověk, nastav
                        <code>ensure_ascii=False</code> (aby se písmenka s
                        diakritikou nekódovaly pomocí <code>\</code>)
                        a <code>indent=2</code> (odsazení dvěma mezerami).
                    </div>
<pre>
>>> print(json.dumps(data, ensure_ascii=False, indent=2))
{
  "věk": 26,
  "jméno": "Anna",
  "jazyky": [
    "čeština",
    "angličtina",
    "Python"
  ],
  "město": "Brno"
}
</pre>
                    <div>
                        Kompletní popis modulu <code>json</code> –
                        včetně funkcí zápis/čtení přímo do/ze souborů –
                        je v příslušné
                        <a href="https://docs.python.org/3/library/json.html">dokumentaci</a>.
                    </div>
                </section>
            </div>
            <div class="no-reveal footer">
                <div>pro PyLadies Brno napsal Petr Viktorin, 2015</div>
                <div>Části převzaty z tutoriálu <a href="http://tutorial.djangogirls.org/en/python_introduction/README.html">Django Girls</a></div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
            </div>
        </div>

        <script src="../reveal.js/lib/js/head.min.js"></script>
        <script type="text/javascript" src="../js/solutions.js"></script>

    </body>
</html>
